<!DOCTYPE html>
<html lang="hi">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>अनाम रिश्ता - Hindi Story</title>
    <link rel="stylesheet" href="../css/style.css">
    <link href="https://fonts.googleapis.com/css2?family=Noto+Sans+Devanagari:wght@400;500;700&display=swap" rel="stylesheet">
    <style>
        body {
            font-family: 'Noto Sans Devanagari', sans-serif;
        }
        .story-container {
            max-width: 800px;
            margin: 2rem auto;
            padding: 0 1rem;
        }
        .story-title {
            text-align: center;
            font-size: 2.5rem;
            margin-bottom: 2rem;
            color: #333;
        }
        .story-content {
            line-height: 1.8;
            font-size: 1.1rem;
            text-align: justify;
            color: #444;
        }
        .story-content p {
            margin-bottom: 1.5rem;
            text-indent: 2rem;
        }
        .story-end {
            text-align: center;
            font-weight: bold;
            margin-top: 3rem;
            color: #666;
            border-bottom: 1px solid #ddd;
            padding-bottom: 2rem;
        }
        @media (max-width: 768px) {
            .story-container {
                padding: 0 1.5rem;
            }
            .story-content {
                font-size: 1rem;
            }
        }
    </style>
</head>
<body>
    <header>
        <nav>
            <div class="logo">Pradip Roy</div>
            <ul class="nav-links">
                <li><a href="../index.html">Home</a></li>
                <li><a href="../index.html#about">About</a></li>
                <li><a href="../literary-works.html">Literary Works</a></li>
                <li><a href="../index.html#contact">Contact</a></li>
            </ul>
            <div class="hamburger">
                <span></span>
                <span></span>
                <span></span>
            </div>
        </nav>
    </header>

    <main>
        <div class="story-container">
            <h1 class="story-title">अनाम रिश्ता</h1>
            
            <div class="story-content">
                <p>अनाम रिश्ता</p>

                <p>हावड़ा स्टेशन पर वही जानी-पहचानी पीड़ा-दायक प्रतीक्षा... धौली-एक्सप्रेस को प्लेटफार्म पर लगने में अभी घंटों देरी थी। ट्रेन के इंतज़ार में समय काटना दूभर हो रहा था। पटना से अनारक्षित डब्बे से रात भर का सफ़र जितना कष्ट-दायक नहीं था उससे कहीं ज्यादा यहाँ प्लेटफार्म पर समय बिताना।</p>

                <p>स्टेशन के खुले विशालकाय प्रतीक्षालय में चारों तरफ नज़र डाली... बैठने के लिए कहीं कोई भी कुर्सी खाली नहीं थी। वहाँ कुर्सी पर बैठे-बैठे कोई ऊँघ रहा था तो कोई निद्रा-मग्न था। मैं वहीं प्रतीक्षालय में चहल कदमी करता रहा समय तो काट रहा था पर इस कोशिश में भी था कि कोई अपनी कुर्सी छोड़े और मैं उस पर अपना अधिकार जमा लूँ। कुर्सियों की कतारों के बीच की खाली जगह पर भी चादर बिछा कर या पॉलिथीन बिछा कर थके-हारे लोग चिर-निद्रित अवस्था में सोए पड़े थे।</p>

                <p>उस वातावरण की नीरवता को भंग करने के लिए थके-माँदे लोगों के खर्राटे कम पड़ रहे थे कि हाथ में केतली ले कर एक उनींदा चाय वाला 'चाय-चाय' हाँक लगा रहा था।</p>

                <p>तीर्थयात्रियों का एक दल बारी-बारी से स्नानादि कार्य में व्यस्त था। कहीं किसी कोने में भिखारी-सरीखे लोग मैले-कुचैले कपड़ों में दुबके पड़े सुबह का इंतज़ार कर रहे थे। एक अपाहिज-सा बूढ़ा आते-जाते यात्रियों से रगड़ते हुए भीख मांग रहा था। एक भूखा-नंगा बच्चा किसी यात्री के फेंके हुए रात के बचे खाना को बड़े चाव से खा रहा था मानो कई दिनों से उसने कुछ खाया न हो।</p>

                <p>कहीं स्तूप-काय लगेज की आड़ में इक्के-दुक्के कुली भी लेटकर शायद उसी सुबह का इंतज़ार कर रहे थे कि कब गाड़ियों की आवाजाही शुरू हो और उनके गुज़र-बसर का ज़रिया निकल पड़े। प्लेटफार्म पर जीवन-निर्वाह करने वाले कितने ही ऐसे परिवार कहीं किसी कोने में सोए पड़े थे। ऐसे दृश्यों से मैं अक्सर विचलित हो जाता हूँ... हृदय अपराध-बोध से भर जाता है... आँखें अनजाने में डबडबा जाती हैं। कीड़े-मकोड़े जैसे जीवन व्यतीत करने वाले इन लोगों के लिए हमारे जैसे शिक्षित लोग आखिर क्या कर रहे हैं...?</p>

                <p>"बृज भैया....!!"</p>

                <p>अचानक एक अनजानी जगह पर एक जानी-पहचानी आवाज में मेरे नाम के विनम्र तथा अंतरंग संबोधन से मैं चौंक गया। मैंने पीछे मुड़ कर देखा, एक विवाहिता तरुणी चेहरे पर स्मित-हंसी बिखेर कर मुझे अपलक निहार रही थी... शायद किसी खोये हुए रिश्ते की छोर को अचानक आविष्कार कर लेने की सुखानुभूति लिए अपने संबोधन के प्रत्युत्तर में मेरी सकारात्मक प्रतिक्रिया सुनने को आतुर थी वह।</p>

                <p>बिलकुल अपरिचित सी लगने वाली वह महिला धीरे-धीरे मेरी तरफ बढ़ती चली आ रही थी। सुबलपुरी साड़ी में लिपटी वह तरुणी बेहद खूबसूरत लग रही थी। उसके माँग पर लगी सिंदूर और माथे की बिंदी किसी सभ्रांत परिवार से संबद्ध होने का संकेत दे रही थी। मैंने अपनी चारों तरफ देखा, कहीं कोई नहीं था जिसे उस महिला ने पुकारा था।</p>

                <p>'तो क्या यह संबोधन मेरे लिए था?', मेरी जिज्ञासा भरी उत्सुकता को भाँप कर उसने कौतुहल-पूर्वक दोहराया, "आप बृज भैया हैं न?" अपनी बड़ी-बड़ी आँखों को मेरी आँखों में गड़ाए अब वह बिलकुल मेरे सामने खड़ी थी, उत्तर की अपेक्षा में।</p>

                <p>मैं एक कदम पीछे आ गया। एक अनजानी लड़की का इतना करीब आ जाना मुझे असहज कर रहा था। मेरी धड़कनें रुक सी गईं।</p>

                <p>हालांकि यह अपनत्व भरा संबोधन मेरे लिए बिलकुल ही अनजाना नहीं था और न ही आकर्षित करती हुई वे मोटी-मोटी आँखें और वो दृष्टि-भंगिमा। फिर भी उसे पहचानने में मेरी असमर्थता के लिए अपनी स्मृति-शक्ति को दोष देने के सिवाय मेरे पास कोई चारा नहीं था।</p>

                <p>'भुलक्कड़'... हाँ, इसी नाम से परिचित हूँ मैं अपने दोस्तों में। दरअसल कभी-कभार ऐसा हुआ भी है और शायद स्वाभाविक भी है... बल्कि यूँ कहें कि ऐसा शायद सभी के साथ होता होगा कि कई दिनों के बाद किसी पूर्व-परिचित से सहसा मिलने पर अचानक उनका नाम याद नहीं आता। ऐसा मेरे साथ भी हुआ है, पर ऐसा भी नहीं कि एक इतनी सुन्दर जानी-पहचानी महिला को याद ना रख सकूँ और भूल जाऊँ। मेरे लिए यह कतई अस्वाभाविक ही था।</p>

                <p>"मुझे नहीं पहचाना, बृज भैया... मैं हूँ एलीना!"</p>

                <p>सचमुच मैं चौंक पड़ा। मेरे सामने खड़ी हुई तरुणी 'एलीना' हो सकती है इसका अंदाजा लगाना भी विश्वास-योग्य नहीं था। 'एलीना' शब्द सुनते ही मेरी आँखों के सामने एक फटी-पुरानी मैली-सी फ्रॉक पहने बारह-तेरह साल की एक शांत-सुशील और सुंदर लड़की का चेहरा सहसा उभर आया... उसकी डबडबाई हुई स्नेह-सिक्त बड़ी-बड़ी आँखों का ख्याल आया... उन आँखों में अपनों से प्यार पाने को तरसती हुई उसकी हसरत! उन आँखों को पहचानते मुझे देर नहीं लगी। वह एलीना ही थी! पर वह कभी इस तरह ऐसी हालत में मुझे मिलेगी, मुझे विश्वास नहीं हो पा रहा था।</p>

                <p>मैं विस्मित-सा खड़ा उसे अपलक ताके जा रहा था। मेरी आँखों में छाये विस्मय-भाव ने उसके चेहरे पर उमड़े कौतुहल को निराशा के काले बादलों से ढक दिया। सागर में उमड़ी तेज लहरें अचानक जैसे किनारे रेत में पसर कर विलीन हो गई हों। उसके मुखमंडल पर उदासी का घना आवरण पड़ गया। निराश मन से संयत होकर उसने कहा, "माफ़ कीजिएगा, आप मुझे मेरे बृजेश भैया जैसे लगे। शायद मुझसे ही पहचानने में कोई गलती हो गई है।"</p>

                <p>अश्रुपूर्ण निराश आँखों से वापस जाने के लिए वह मुड़ चुकी थी।</p>

                <p>"अरे एलीना! हाँ, मैं ही हूँ बृजेश... तुम्हारा बृज भैया....!" मैंने बड़े ही आवेगपूर्ण स्वर से उसे पुकारा था।</p>

                <p>मुड़ कर उसने मुझे देखा... किसी अप्रत्याशित और बहुप्रतीक्षित सुख की प्राप्ति से उसका चेहरा खुशी से खिल उठा था। एक अनापेक्षित आवेग से आगे बढ़ कर हर्षातिरेक से उत्फुल्ल होकर वह मुझसे लिपट गई। मैंने उसके उस निर्विकार प्रेम को महसूस किया था। कुछ पल के लिए निस्तब्द्धता छाई रही। क्षण भर में स्थिति को भांपते हुए उसने अपने आप को अलग किया और मेरे पैर छूए। उसकी आँखों से दो बूँद आँसू उमड़ कर मेरे पैरों पर अनायास ही लुढ़क गए थे। शायद वे खुशी के आँसू थे जिसे उसने मानो बरसों से संजोये रखा था। एलीना के गालों पर आँसुओं की धार चमक रही थी। उसे देख मेरा भी गला भर आया था।</p>

                <p>उसके पीछे खड़ा एक नवयुवक जिसकी उपस्थिति का अब तक मैंने विशेष ध्यान ही नहीं दिया था, झुक कर मुझे प्रणाम करते हुए उसने अपना परिचय दिया।</p>

                <p>"बृज भैया, मैं अनुमेष... अनुमेष राय। आपके बारे में एली से बहुत कुछ सुना है पर आपको देखकर ऐसा लगता है कि उसने जितना कुछ कहा है, कम ही है।"</p>

                <p>मुझे यह समझने में तनिक भी संदेह नहीं हुआ कि अनुमेष ही एली का पति है। पहली ही मुलाकात में अनुमेष मुझे भा गया। ऐसे उदार और सुन्दर व्यक्तित्व के मालिक के सान्निध्य में निस्संदेह एली खुशहाल जीवन बिता रही है, जो उसके मुखमंडल की चमक से साफ़ झलक रहा था। एलीना को खुशहाल देखकर मैं आश्वस्त हुआ। अनुमेष को मैंने गले से लगा लिया। मेरी आँखें पसीज गईं।</p>

                <p>स्मृतियों के झरोखे से अतीत के जीवंत दृश्यों में मैं कहीं खो गया...</p>

                <p class="story-end">======</p>
            </div>
        </div>
    </main>

    <footer>
        <div class="container">
            <p>&copy; 2024 Pradip Roy. All rights reserved.</p>
        </div>
    </footer>

    <script src="../js/main.js"></script>
</body>
</html> 